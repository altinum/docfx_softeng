# A ZH értékelés szabályai

A tanulmányi eredményhez kötött átsoroláson alapuló Corvinus ösztöndíj olyan versenyhelyzetet teremt, amelyban kiemelten fontos az értékelési szabályok egyértelmű és kivétel nélkül alkalmazott rendszere. A mereven betartott szabályok célja hallgatói teljesítmény egyértelmű összemérhetőségének megtermtése. 

Az oktatói jóindulatra és méltányosságra alapozó  kéréseknél a körülmények valóságtartalmát a legtöbb esetben nincs lehetőségünk ellenőrizni. A határidővel kapcsolatos és egyéb szabályok alkalmazása alóli felmentések méltánytalanul lökhetnék ki a rangsor végén állókat az ösztöndíjból. 

Éppen ezért igyekeztünk tág határidőket szabni, és az értékelési rendszert úgy kialakítani, hogy egy nem várt esemény még ne okozzon behozhatatlan hártányt. 

A szabályok alól felmentést a fent említett okokból nem adunk. 

Az elmúlt években több esetben derüt fény oktatói bizalommal való visszaélérse. A Corvinus ösztöndíj rendszerben az ilyen visszaéléseknek az etikai mellett áttételesen súlyos anyagi vonzata is lehetnek. (Találkoztunk már csodás gyógyulást követően tanáriban felejtett mankóval, gyermekorvosi pecsétszámmal ellátott tartós kórházi ápolásról szóló igazolással, hibásan írt latin szöveggel, stb.)

A fentiek alapján az alábbi szabályok mentén történik az értékelés:

- **Hibásan leadott állományokat nem értékelünk.** A leadás után le is lehet tölteni a beküldött állományt, és ellenőrizni lehet, hogy sikeres volt-e a tömörítés és a feltöltés. Ezzel a leadás ellenőrizhető. Hibás leadás után a géptermi gépeken maradt állományok értékelése magában hordozza a visszaélés lehetőségét.  
- **A zárthelyiknél csak a működő feladatokra adható pont.** A feladatsor aránylag kis feladatokra van bontva, de a feladokon belül részpontok nincsenek. A feladatok a pontszámokkal együtt közzétételre kerülnek, így a javítási hibák egyértelműen tettenérhetők és korrigálhatók. A hibás vagy részmegoldások eltérő megítéléséből fakadó egyenlőtlenség így kerülhető el. Ebből következően megjegyzésben szereplő kódra sem adunk pontot. 
- **Ha a leadott projekt nem fordítható le, az összpontszám 10%-a levonásra kerül.** A fordítást gátoló kód eltávolítása után kerül értékelésre a maradék. 
- **Késedelmes és nem ellenőrizhető (pl. sérült vagy hiányos ZIP állomány) leadást nem fogadunk el.** Ha valaki az utolsó pillanatra halasztja a feladat feltöltését, azzal vállalja annak kockázatát, hogy egy esetleges műszaki hiba vagy nemvárt körülmény meghiusítja a leadást. Az egyetemi infrastruktúrában a kiadott feladatok minden esetben megoldhatók. A feltöltött feladatok le is tölthetők, és ellenőrizhetők.
- Minden sávos értékelési rendszerben lesznek olyanok, akik ponthatáron vannak. Ezt kérjük méltósággal viselni.
- Egy ECTS kredit 30 tanulmányi munkaórának feleltethető meg. A kredit rendszer szerint egy 6 kredites tárgy esetén 180 órányi időráfordítással lehet számolni, melyből mindössze 13 hét x (2e + 2gy)=52 kerül kontaktóra formájában megtartásra. A felkészülésre fordítandó időt ehhez érdemes viszonyítani. 
