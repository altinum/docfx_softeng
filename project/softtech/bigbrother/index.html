<!doctype html>
<html>
<head>
<meta charset="utf-8">
<meta name="viewport" content="width=device-width, initial-scale=1, minimal-ui">
<title> BigBrother</title>
<meta name="color-scheme" content="light dark">
<link rel="stylesheet" href="../../assets/github-markdown.css">
<link rel="stylesheet" href="../../assets/article.css">

<link rel="stylesheet" href="xhttps://cdnjs.cloudflare.com/ajax/libs/prism/1.26.0/themes/prism-coy.min.css" integrity="sha512-LOT5F67SMZVdXMrvQe4S1ZHu5l6xk3CST2qqno9kY329OsJBBpybnq+fM9qG4ZSaNzPOjoGzHAeBamSSJyyuZg==" crossorigin="anonymous" referrerpolicy="no-referrer" />
<link rel="stylesheet" href="https://cdnjs.cloudflare.com/ajax/libs/prism/1.26.0/themes/prism-solarizedlight.min.css"  crossorigin="anonymous" referrerpolicy="no-referrer" />
<link rel="stylesheet" href="https://cdnjs.cloudflare.com/ajax/libs/prism/1.26.0/plugins/line-numbers/prism-line-numbers.css"  crossorigin="anonymous" referrerpolicy="no-referrer" />
<style>
			body {
				box-sizing: border-box;
				min-width: 200px;
				max-width: 980px;
				margin: 0 auto;
				padding: 45px;
			}

			@media (prefers-color-scheme: dark) {
				body {
					background-color: #0d1117;
				}
			}
		</style>
<link rel="stylesheet" href="https://cdnjs.cloudflare.com/ajax/libs/github-fork-ribbon-css/0.2.3/gh-fork-ribbon.min.css">
<style>
			.github-fork-ribbon:before {
				background-color: #121612;
			}
		</style>
</head>
<body>
<article class="markdown-body line-numbers">


<h1 id="bigbrother">BigBrother</h1>
<p>A gyakorlat célja olyan kliens építése, mely naplózza a gépen történő szoftverhasználatot, és egy közös adatbázisba menti a hallgatóktól gyűjtött eredményeket. A gyakorlat során létre kell hozni egy második, külön projektet is, melynek segítségével lekérdezhetők és elemezhetők az eredmények. Tehát a gyakorlat végére lesz egy adatgyűjtő és egy adatmegjelenítő projekt.</p>
<p>Ebben a példában két különböző programot is meg kell írni, és melyeknek egy közös adatbázishoz csatlakoznak. Mindkét feladatrészben valósítsd meg a megfelelő ORM osztályokat ugyanahhoz az adatbázishoz! A látványosabb eredmények elérése érdekében érdemes a közös központi adatbázissal dolgozni, amibe a teljes évfolyamról gyűjtött adatok belekerülnek.</p>
<blockquote>
<p>FIGYELEM!
A feladatot eredetileg egyetemi géptermi gyakorlatra terveztük, ami adatvédelmi szempontból teljesen más, mint a saját gépünkről adatot gyűjteni és megosztani. Mielőtt futtatod az adatrögzítőt, nézd meg, mi van nyitva, vagy ha aggályod merül fel, ugord át az adatgyűjtéssel kapcsolatos lépéseket!</p>
</blockquote>
<h2 id="a-softwareusage-adatbazis">A SoftwareUsage adatbázis</h2>
<p>Ez az adatbázis <strong>csak az egyetemi IP-tartományból vagy VPN-en</strong> keresztül érhető el!</p>
<table>
<tr><td>Szerver</td><td>sql.2rpi.hu,7000</td></tr>
<tr><td>Felhasználónév</td><td>hallgato</td></tr>
<tr><td>Jelszó</td><td>Password123</td></tr>
<tr><td>Adatbázis</td><td>SoftwareUsage</td></tr>
</table>
<h2 id="bigbrother-projekt-felepitese">BigBrother projekt felépítése</h2>
<h4 id="bigbrother-ablak-beepitese">BigBrother ablak beépítése</h4>
<p><span class='tg_task'>▷</span> Hozz létre egy új <em>WinForms</em> projektet, de a neve NE legyen <code>BigBrother</code>, mert ez lesz a következő lépésekben betöltött <code>Form</code> neve is.
<span class='tg_task'>▷</span> Töltsd le a <a href="BigBrother.zip">BigBrother.zip</a> állományt, és a benne levő két fájlt add hozzá a projekt könyvtáradhoz. (Legegyszerűbb behúzni egérrel.)
<span class='tg_task'>▷</span>  Mindkét fájl elején cseréld le a névteret (Szoft2.Week10.BigBrother) a projekted nevére.</p>
<h4 id="bigbrother-adatok-mentese">BigBrother adatok mentése</h4>
<p><span class='tg_task'>▷</span> A Form1 konstruktorában példányosítsd a <code>BigBrother</code> osztályt és rendelj eseménykezelőt az <code>AblakVáltás</code> eseményéhez.</p>
<p><span class='tg_task'>▷</span> Az <code>AblakVáltás</code> eseménykezelőben hozz létre egy új <code>SoftwareUsage</code> rekordot, és értelemszerűen töltsd fel a tulajdonságait az esemény argumentumában szereplő értékekkel. (Az ID automata számlálós kulcs mező, nem szabad feltölteni!)</p>
<p><span class='tg_task'>▷</span> Add hozzá az új rekordot az adatbázis tábládhoz.</p>
<p>Megoldás:</p>
<pre><code class="language-csharp">public Form1()
{
    InitializeComponent();

    BigBrother bb = new BigBrother();
    bb.AblakVáltás += Bb_AblakVáltás;
}

private void Bb_AblakVáltás(object sender, AlkalmazásHasználatEventArgs e)
{
    // A program indulásakor még nincsenek feltöltve az argumentumok, és nem akarunk üres sorokat írni az adatbázisba!
    if (e.Ablakcím == null ||
        e.AlkalmazásNév == null ||
        e.LoginNév == null)
        return;

    SoftwareUsage s = new SoftwareUsage();
    s.WindowTitle = e.Ablakcím;
    s.ApplicationName = e.AlkalmazásNév;
    s.Login = e.LoginNév;
    s.Time = (int)e.Idő;
    context.SoftwareUsages.Add(s);
    context.SaveChanges();
}
</code></pre>
<p>Ha elkészültél, akkor futtasd a programot! A Form1 és a BigBrother ablakok is meg fognak nyílni. Óra végéig hagyd futni ezt a programot, és ne zárd be ezt a két ablakot (oldalra kihúzhatók, hogy ne legyenek útban). A program mostantól folyamatosan adatbázisba naplózza a gépeden történő ablakváltásokat.</p>
<p>A továbbiakban nyiss egy új Visual Studio-t, és egy teljesen új projektbe dolgozz!</p>
<h2 id="adatelemzo-projekt-felepitese">Adatelemző projekt felépítése</h2>
<h3 id="felhasznaloi-felulet">Felhasználói felület</h3>
<p>Hozzd létre az ábrán látható elrendezést! A jobb alsó sarokban látható objektum egy <code>Chart</code>. (Behúzás után még oszlopdiagrammot mutat, később beállítjuk.)</p>
<p><img src="https://hub.comeback.hu/static/F80140EF4E71D35D4D29E029987BB7A4/let%C3%B6lt%C3%A9s.png" alt="kep2" /></p>
<h3 id="login-lista">Login lista</h3>
<p>A bal oldali <code>ListBox</code>-ba kérdezd le a felhasználók Login neveit, és valósítsd meg hozzájuk a szűrést.</p>
<p>A <code>SoftwareUsage</code> a táblában az egyes Login nevek többször is szerepelnek, de mi csak egyszer szeretnénk megjeleníteni őket a listában. Ehhez a lekérdezés után az aggregáló függvényekhez hasonlóan meg kell hívni a <code>Distinct()</code> metódust. Ez minden egyforma adatsort csak egyszer fog megjeleníteni, azonban a mi adatsorainknak van egy <code>ID</code> nevű kulcsmezője is, tehát minden sor különbözik. A <code>select</code> részben viszont le tudunk szűkíteni a lekérdezett adatokat kizárólag a Login-ra, és így már megfelelően működik majd a függvény. (Ezzel a megközelítéssel elhagyható a <code>DisplayMember</code> beállítása, hiszen csak egy mezőnk van, így a <code>ListBox</code> automatikusan tudja, hogy azt kell megjelenítenie.)</p>
<p>Megoldás:</p>
<pre><code class="language-csharp">// Fontos, hogy csak a Login mező legyen lekérdezve, különben nem működik majd a Distinct parancs
var logins = from x in context.SoftwareUsages
             where x.Login.Contains(txtLoginFilter.Text)
             select x.Login;
// A listává alakítás előtt a Distinct paranccsal biztosítjuk, hogy minden login név csak egyszer szerepeljen a listában
listLogin.DataSource = logins
    .Distinct()
    .ToList();
</code></pre>
<h3 id="kivalasztott-felhasznalo-szoftverhasznalatanak-lekerdezese">Kiválasztott felhasználó szoftverhasználatának lekérdezése</h3>
<p><span class='tg_task'>▷</span> A projekt adatforrásai közé vedd fel a <code>SoftwareUsage</code> osztályt!</p>
<p><span class='tg_task'>▷</span> A felső rács adatforrásaként állítsd be a <code>SoftwareUsage</code> osztályt!</p>
<p><span class='tg_task'>▷</span> Rendelj eseménykiszolgálót a <code>ListBox</code> <code>SelectedIndexChanged</code> eseményéhez. Az eseménykiszolgálóban a felső rácsban jelenítsd meg a kiválasztott felhasználó összes ablakváltásáról rendelkezésre álló adatot! A lekérdezés eredményét kötheted a <code>softwareUsageBindingSource.DataSource</code>-án keresztül.</p>
<pre><code class="language-csharp">	var selectedLogin = (string)listBox1.SelectedItem; 
	var applicationData = from x in context.SoftwareUsages where x.Login == selectedLogin select x; 
	// A lekérdezést eredményét betöltjük a már korábban létrehozott BindingSource-ba, amit a design nézetben 	bekötöttünk a DataGridView adatforrásának 
	softwareUsageBindingSource.DataSource = applicationData.ToList(); 
</code></pre>
<h3 id="szoftverhasznalat-idejenek-osszesitese-alkalmazas-szerint">Szoftverhasználat idejének összesítése alkalmazás szerint</h3>
<p><span class='tg_task'>▷</span> Adj a projekthez egy <code>AppTime</code> osztályt</p>
<pre><code class="language-csharp">public class AppTime 
{
    public string ApplicationName { get; set; } 
    public int Time { get; set; } 
}
</code></pre>
<p><span class='tg_task'>▷</span> Az új osztályt vedd fel a projekt adatforrásai közé: Build-eld a projektet és <code>DataSources</code> ablakban hozz létre egy adatkötött objektumot az új osztály alapján.</p>
<blockquote>
<p>Korábban csak adatbázis táblák esetén alkalmaztuk ezt a módszert, de bármilyen osztályból létre lehet hozni az adatkötött objektumokat. Az adattáblák esetén sem maguk a táblák, hanem az ORM során, a táblákból létrehozott osztályokat kötöttük be.</p>
</blockquote>
<p><span class='tg_task'>▷</span> A jobb-alsó rács adatforrása legyan az <code>AppTime</code> osztály. Mikor beállítod tervezőből, létre fog jönni egy <code>appTimeBindingSource</code> is.</p>
<p><span class='tg_task'>▷</span> A <code>ListBox</code> <code>SelectedIndexChanged</code> eseménykiszolgálójában az előző LINQ lekérdezés eredményének felhasználásával összesítsd az időket alkalmazásonként!</p>
<p><span class='tg_task'>▷</span> <code>appTimeBindingSource.DataSource</code>-át a fenit lekérdezés eredményére.</p>
<p>Megoldás:</p>
<pre><code class="language-csharp">// Csoportosítjuk a korábban lekérdezett adatokat az Applikáció neve szerint
// A csoportokból egy-egy AppTime példányt hozunk létre
// A csoportosításhoz használt mező(k) a Key tulajdonságból kérdezhetők le
// Minden egyéb mezőt újabb LINQ segítségével lehet aggregálni (pl.: Sum)
var appTimes = from x in applicationData
               group x by new { x.ApplicationName } into g
               select new AppTime()
               {
                   ApplicationName = g.Key.ApplicationName,
                   Time = (from x in g select x.Time).Sum()
               };
// A lekérdezést eredményét betöltjük a már korábban létrehozott BindingSource-ba, amit a design nézetben bekötöttünk a Chart adatforrásának
appTimeBindingSource.DataSource = appTimes.ToList();
// Chart esetén ezzel a sorral lehet frissíteni a megjelenést, ha változtak a forrás adatok
chart1.DataBind();
</code></pre>
<h4 id="chart-adatkotes">Chart adatkötés</h4>
<p>A <code>Chart</code>-ban egy kőrdiagrammon szeretnénk megjeleníteni azt, hogy a jobb-alsó <code>DataGridView</code>-ban szereplő adatokat.</p>
<p><span class='tg_task'>▷</span> Az <code>appTimeBindingSource</code> legyen a <code>Chart</code> adatforrása!</p>
<p><span class='tg_task'>▷</span> A <code>Chart</code> objektumnak van egy <code>Series</code> tulajdonsága, ezen keresztül állíthatók be a megjelenítendő adatok. Akár több adatsort is meg lehet jeleníteni egy <code>Chart</code>-on, de mi most csak a meglévővel foglalkozunk. Minden hátralévő beállítás elvégezhető tervező nézetből.</p>
<p><span class='tg_task'>▷</span> Állítsd be <code>Chart</code>-ot kördiagram típusra, és határozd meg, melyik mezők jelenjenek meg az adatforrásból.</p>
<p><img src="https://hub.comeback.hu/static/F80140EF4E71D35D4D29E029987BB7A4/ChartSettings1.png" alt="kep3" /></p>
<p><span class='tg_task'>▷</span> Azokat az applikációkat, amik kevesebb, mint az idő 10%-ban voltak használatban, vond össze egy <em>Other</em> nevű csoportba.</p>
<p><img src="https://hub.comeback.hu/static/F80140EF4E71D35D4D29E029987BB7A4/ChartSettings2.png" alt="kep4" /></p>
<p><img src="1619594759167.png" alt="1619594759167.png" /></p>
<p><span class='tg_task'>▷</span> Kísérletezz a többi megjelenítési funkcióval! Változtasd meg a színeket, helyezd át másik oldalra a jelmagyarázatot, vagy jelenítsd meg a pontos értékeket is.</p>

</article>

<a class="github-fork-ribbon" href="https://github.com/sindresorhus/github-markdown-css" data-ribbon="Fork me on GitHub" title="Fork me on GitHub">Fork me on GitHub</a>
<script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script>
<script src="../../assets/article.js"></script>
<script src="https://cdnjs.cloudflare.com/ajax/libs/prism/1.26.0/components/prism-core.min.js"></script>
<script src="https://cdnjs.cloudflare.com/ajax/libs/prism/1.26.0/plugins/autoloader/prism-autoloader.min.js"></script>
<script src="https://cdnjs.cloudflare.com/ajax/libs/prism/1.26.0/plugins/line-numbers/prism-line-numbers.js"></script>

<!-- Video wrap -->
<div id="inlineVideo_template" class="jump nodisplay">
    <video id="centvideo" playsinline controls></video>
    <div></div>
</div>
</body>
</html>
