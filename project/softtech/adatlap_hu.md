



# Software technológia

Neptun: INSA008NMBB

Előkövetelmény: Bevezetés a programozásba

Ekvivalens tantárgy kódja: 2SZ31NAK22B
Ekvivalens tantárgy neve: Szoftver-technológia I.



## Képzés célja

A tárgy elsődleges célja a rendszerszintű gondolkodás fejlesztése olyan problémák feldolgozásán keresztül, melyek relációs adatbázisban tárolt adatokhoz, és a hozzájuk köthető üzleti logikához, valamint felhasználói felülethez köthetőek.  
A hallgatók a kurzus során képesek lesznek relációs adatbázisok kezelésére alkalmas felhasználói felület építésére és a kapcsolódó üzleti logika megtervezésére .NET alapokon. Elmélyítik az adatbázis szemléletű gondolkodásmódot és terminológiát. Rálátást kapnak az adatbázis-kezelő rendszer kialakítása során felmerülő tervezési és implementációs problémákra. 

## Tantárgy tematikájának rövid leírása

A Softweare technológia „learning by doing” megközelítéssel játékos feladatokon keresztül vezet be az objektumorientált programozásba .NET környezetben, C# nyelven, Visual Studio fejlesztőkörnyezetben, valamint bemutatja, hogyan lehet SQL adatbázishoz kezelőfelületet építeni C# alapokon. A tárgyat érdemes az Adatbázisok tárggyal párhuzamosan felvenni - így van a mintatantervben is.

## Értékelés módja

### Az előadások és gyakorlatok rendje, osztályzás menete

A gyakorlatok a "learning by doing" elvet követik: minden hét egy-egy C# nyelven írt alkalmazás felépítése köré épül, lépésekre bontott útmutató alapján kell megépíteni az előadáson tárgyalt témakörhöz kapcsolódó alkalmazást.
Az előadások és a gyakorlatok is jelenléti formában kerülnek megtartásra. Az előadásokat nem rögzítjük, mivel a felvétel sokakat visszatart a hozzászólásoktól és a kérdezéstől. Ezek nélkül pedig nem sok választja el az élőben közvetített előadást az előre rögzített videótól. Mindemellett több témakörnél segítik videóanyagok a felkészülést.

### Számonkérés

A jegy a félév során három gépteremben írt, egyenként 30 pontos ZH és egy önállóan elkészített 10 pontos projektfeladat alapján kerül meghatározásra. A vizsgaidőszak első péntekén délelőtt 10 órakor javítható legrosszabbul sikerült ZH, vagy egy meg nem írt ZH pótolható.
•	ZH-k a gyakorlatok idejében, gépteremben lesznek, gyakorlati programozási feladatot kell megoldani lépésekre bontott feladatsor mentén.
•	A projektfeladatot az utolsó gyakorlaton önállóan kell felépíteni, de előre fel lehet készülni rá.

A meg nem írt ZH 0 ponttal kerül beszámításra. A meg nem írt ZH-k pótlására lehetőség nincs, csak a vizsgaidőszakban. A zárthelyiről való távolmaradás is hiányzásnak minősül.

### Jelenlét

A nappali képzésben résztvevő hallgatók esetén a TVSZ szerint gyakorlatok látogatása kötelező, a gyakorlatok ¼-ét meghaladó – a tárgy esetében 3-nál több hiányzás esetén a tárgy nem teljesíthető. Külföldi ösztöndíj, illetve igazolt tartós betegség esetén a tárgyfelelős a gyakorlatok ¼-ét meghaladó hiányzást engedélyezhet. Külföldi tanulmányok esetén a kedvezményes tanrendre vonatkozó kérvényt a félév elején le kell adni. Elmulasztott gyakorlat később nem pótolható. A gyakoratokon való részvételt a GitHub-ra határidőig feltöltött feladatok igazolják. A zárthelyiről való távolmaradás is hiányzásnak minősül, itt is a feltöltött megoldás igazolja a jelenlétet. Azok a gyakorlatok, amelyeken a gyakorlatvezető nem kéri a feladat feltöltését, igazolt jelenlétnek minősülnek.

## Tematika heti (féléves) beosztása

### 1. hét

**Előadás**
Bevezetés: népszerű nyelvek és fejlesztőkörnyezetek, az „early adopter” stratégia. A .NET keretrendszer és a Visual Studió fejlesztőkörnyezet bemutatása. A Visual Studio változatai közti különbség. Nyelvi elemek (kulcsszavak, változók, literálok, konstansok, névterek) Vezérlési szerkezetek – szekvencia, elágazások, iterációk.

**Gyakorlat**	
Mintafeladat: hitel költségének számítása. Ismerkedés a C# nyelv szerkezetével és a fejlesztőkörnyezettel „learning by doing” megközelítéssel.

### 2. hét

**Előadás**	
Objektumok és osztályok. Az objektumorientált és eseményvezérelt programozás elve. Alapvető Forms UI komponensek használata és speciális vezérlők.

**Gyakorlat**	
Mintafeladatotok: Fibonacci számok és Pascal háromszög kirakása gombokból. Listák és adatkötött vezérlők használata.

### 3.hét

**Előadás**	
Változók és viselkedésük, a gépi számábrázolás hibái, hibaterjedés. Implicit és explicit típuskonverzió. Események kiszolgálása. Boxing-unboxing.

**Gyakorlat**	
Mintafeladat: Képkirakós játék egérrel mozgatható elemekkel

### 4.hét

**Előadás**	
Hibakeresés: töréspontok és nyomkövetés.

**Gyakorlat**	

Első géptermi ZH

### 5.hét

**Előadás**	
Fájlkezelés. Szöveges és bináris állományok írása, olvasása. Karakterkódolás.

**Gyakorlat**
Mintafeladat: Feleletválasztós játék fájlból olvasott kérdésekkel

### 6.hét

**Előadás**	
Adatszerkezetek: felsorolások, szótárak, listák, tömbök

**Gyakorlat**
Mintafeladat: Kígyós játék lista szerkezet használatával

### 7.hét

**Előadás**	
Többablakos alkalmazások, UX tervezési szempontok. Adatkötés Forms alapokon. 

**Gyakorlat**
Mintafeladat: Feleletválasztós játék .csv állományban tárolt kérdésbankkal. Nuget csomagok használata. 

### 8.hét

**Előadás**	


**Gyakorlat**	
Második géptermi ZH

### 9.hét

**Előadás**	
MS-SQL adatbázis elérése Entity Framework segítségével. ORM

**Gyakorlat**	
Mintafeladat: egy adatbázistábla adatainak megjelenítése Entity Framework-ön keresztül adatkötött vezérlők segítségével. 

### **10.hét**

**Előadás**	
Többablakos alkalmazások, UX tervezési szempontok

**Gyakorlat**	
Mintafeladat: Több táblát tartalmazó adatbázis adatainak megjelenítése Entity Framework-ön keresztül adatkötött vezérlők segítségével. Rekordok szerkesztése, új rekord rögzítése. 1:N és N:M relációkat kezelő alkalmazás építése

### 11.hét

**Előadás**	
Összefoglaló előadás a klasszikus aknakereső játék példáján keresztül.

**Gyakorlat**
Harmadik géptermi ZH

### 12.hét

**Előadás**	
Látókörbővítő előadás: a DNS, mint programkód

**Gyakorlat**
Projekt ZH 